<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Queen</title>
    <link rel="stylesheet" href="style.css">
</head>

<body>
    <div>
        <nav class="container">
            <div class="item"><a href="index.html"><img class="logo" src="logo.png" alt=""></a></div>
            <div class="item"><a href="czlonkowie.html"><button>członkowie zespołu</button></a></div>
            <div class="item"><a href="historia.html"><button>historia</button></a></div>
            <div class="item"><a href="ciekawostki.html"><button>ciekawostki</button></a></div>
        </nav>
        <div class="context-container">
            <div>
                <h4>Historia zespołu</h4>
                <p>Zespół Queen powstał w 1971 roku w Londynie. Od początku tworzyli go: Freddie Mercury (wokal i
                    fortepian), John Deacon (gitara basowa i klawisze), Roger Taylor (perkusja, klawisze i wokale) oraz
                    Brian May (gitara, klawisze i wokale). Dwa lata później zespół podpisał pierwszy kontrakt płytowy i
                    wydał debiutancki album "Queen". <br><br>
                    W 1974 roku ukazała się płyta "Queen II", a muzycy ruszyli w trasę koncertową po Wielkiej Brytanii.
                    Niebawem wystąpili w Stanach, a w listopadzie wydali kolejną płytę "Sheer Heart Attack", która
                    cieszyła się sporym powodzeniem po obu stronach Atlantyku.
                    W 1975 roku Queen zaprezentowali następny album "A Night at the Opera", ukazał się również singiel
                    "Bohemian Rhapsody". Trwający 5'55" utwór okazał się jednym z najpopularniejszych singli w dziejach.
                    Przez 9 tygodni utrzymywał się na pierwszym miejscu brytyjskiej listy przebojów. Wyreżyserowany
                    przez Bruce'a Gowersa teledysk do tej piosenki uznawany jest za pierwszy klip promocyjny. Wielki
                    sukces "A Night at the Opera" był równie zdumiewający - album, jako pierwszy w karierze grupy,
                    otrzymał status platynowej płyty. <br><br>

                    Na wiosnę 1976 roku wszystkie cztery płyty zespołu znalazły się na liście 20 najlepszych albumów w
                    Wielkiej Brytanii. Jeszcze w tym samym roku ukazała się płyta "A Day at the Races". Rok później
                    kolejna "News of the World" i legendarny już, podwójny singiel, "We Will Rock You/We Are The
                    Champions". <br><br>

                    Na wydanym w 1978 roku krążku "Jazz" znalazł się kolejny wielki przebój - "Bicycle Race". Większość
                    1979 roku grupa spędziła koncertując w Europie i Japonii. Ukazał się wtedy ich pierwszy album
                    koncertowy - "Live Killers". Ponadto Queen poproszono o skomponowanie ścieżki dźwiękowej do filmu
                    "Flash Gordon". Jednak zanim to nastąpiło, zespół wydał w 1980 roku płytę "The Game". Pochodzący z
                    tej płyty "Another One Bites The Dust" został najlepiej sprzedającym się singlem grupy w Stanach.
                    Pod koniec roku ukazała się ścieżka do "Flash Gordon", a łączna sprzedaż płyt Queen na świecie
                    przekroczyła 45.000.000. <br><br>

                    W 1981 roku ukazały się równocześnie trzy płyty: "Greatest Hits", "Greatest Flix" i "Greatest Pix".
                    "Greatest Flix" było pierwszym w historii zbiorem teledysków wypuszczonym na rynek. Rok później, w
                    trakcie europejskiego tournee ukazał się dwunasty album Queen - "Hot Space". 1984 rok to premiera
                    "The Works". Singiel "Radio Ga Ga" na całym świecie stał się wielkim hitem, w 19 krajach dotarł na
                    pierwsze miejsce list przebojów. Kolejnym hitem z płyty okazało się "I Want To Break Free". Utwór
                    promował jeden z najsłynniejszych teledysków w historii grupy, w którym wszyscy muzycy wystąpili
                    przebrani za kobiety. W 1985 roku po raz kolejny zespół zapisał się w historii dzięki fantastycznemu
                    koncertowi dla Live Aid na stadionie Wembley. Występ ten okazał się punktem zwrotnym w karierze
                    grupy. Pierwszym wydawnictwem po Live Aid było "One Vision". <br><br>

                    Rok 1986 to premiera 14. płyty - "A Kind of Magic", która była ścieżką dźwiękową do filmu
                    "Nieśmiertelny" Russella Mulcahy'ego. Utwór tytułowy stał się kolejnym wielkim przebojem, a płyta
                    zadebiutowała na liście w Wielkiej Brytanii na 1. miejscu. Wydany w tym samym roku album koncertowy
                    - "Live Magic", wskoczył od razu na miejsce trzecie zestawienia. W latach 1988-1991 ukazały się
                    jeszcze trzy płyty: "The Miracle" (1989), "Innuendo" (1991) i "Greatest Hits Two" (1991). Wszystkie
                    trzy albumy, a także singiel "Innuendo" zadebiutowały na 1. miejscu brytyjskiej listy. <br><br>

                    23 listopada 1991 Freddie Mercury obwieścił całemu światu, że choruje na AIDS. Następnego dnia zmarł
                    w domu, otoczony przez rodzinę i przyjaciół. Wiadomość o śmierci Mercury'ego była prawdziwym
                    wstrząsem dla fanów. W hołdzie Freddiemu wydano podwójny singiel "Bohemian Rhapsody/These Are The
                    Days Of Our Lives", z którego dochód miał wspomóc Terence Higgins Trust. Na cele charytatywne udało
                    się zebrać ponad £ 1,000,000, a zespół jako pierwszy w historii zdobył tym samym singlem dwukrotnie
                    1. miejsce na brytyjskiej liście. W 1992, podczas rozdania BRIT Awards, Freddie Mercury otrzymał
                    pośmiertnie nagrodę za wybitny wkład w muzykę brytyjską, zaś "Days Of Our Lives" nagrodzono
                    statuetką dla najlepszego singla. 20 kwietnia Brian, Roger Taylor i John Deacon wraz z grupą
                    największych światowych gwiazd uczcili pamięć Freddiego koncertem na Wembley. <br><br>

                    W 1995 roku trzej członkowie grupy Queen zakończyli pracę nad materiałem, który zaczął powstawać
                    jeszcze w 1991 roku. Ukazała się długo oczekiwana płyta "Made In Heaven". Jej premiera oznaczała
                    koniec pewnej ery. Od tamtej pory fenomen Queen trwa. Pierwsze DVD Queen - "Greatest Video Hits
                    Vol.1", ukazało się w październiku 2002 i po raz kolejny grupa królowała ze swoim wydawnictwem na
                    brytyjskiej liście. Jeszcze w tym samym miesiącu grupa otrzymała własną gwiazdę na hollywoodzkim
                    Walk of Fame. <br><br>

                    W 2005 roku May i Taylor reaktywowali grupę, już bez Deacona, za to z nowym wokalistą, Paulem
                    Rodgersem, znanym z Free i Bad Company. <br><br>

                    We wrześniu 2008 roku ukazał się "The Cosmos Rocks" pod szyldem "Queen + Paul Rodgers". Niedawno
                    wokalista poinformował, że jego drogi z Brianem i Rogerem rozeszły się, bo chce skupić się na
                    reaktywowanym zespole Bad Company.</p>
                <p class="annotation">źródło: https://www.rmf.fm/muzyka/biografia,218,Queen.html</p>
            </div>
        </div>
    </div>
</body>

</html>